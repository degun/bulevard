---
layout: layouts/center.njk
title: What's on
metaDescription: What's on Bulevard
date: 2017-01-01
permalink: /sq/whats-on/index.html
image: ../../static/img/whats-on/diaries-2023.jpeg
subsection: whats-on
---
**Ditaret 2023**
**Arkivi si Takim**

## Ekspozita 27 qershor – 20 tetor
## Simpozium 27 deri 29 qershor
<p class="left-aligned">Ndiq Online me Zoom </p>

[https://shorturl.at/fhN36](https://bulevard.us5.list-manage.com/track/click?u=dcfc074363a6b19f3bfdb0dd6&id=215b21ad7e&e=f3812a03be "https://bulevard.us5.list-manage.com/track/click?u=dcfc074363a6b19f3bfdb0dd6&id=215b21ad7e&e=f3812a03be")


Bulevard-i ka kënaqësinë të prezantojë vitin e dytë të “Ditarëve”: një projekt kërkimor që eksploron prodhimin kolektiv artistik në Shqipëri, nga vitet 1990 deri në dekadën e parë të viteve 2000, përmes objektivit të Lindart, shoqatës së parë dhe të vetme të grave artiste në Shqipëri.  
  
Ekspozita e parë “Ditarët” u konceptua në 2022 si fillimi i një procesi dhe jo si përmbyllja e tij. Sot Bulevard-i prezanton “kapitullin” e dytë të Ditarëve duke kombinuar një ekspozitë me një simpozium. Të dy këta kapituj ndërthurin dokumentimin dhe tregimin, ku qasjet e ri-imagjinuara të historisë së artit, praktikës artistike të angazhuar, miqësisë dhe mbështetjes reciproke bëhen të dukshme përtej dhe brenda kufijve politikë dhe socialë.  
  
Ekspozita është e ndarë në katër pjesë. Pjesa e parë përfshin dokumentimin filmik të pesë takimeve, duke filluar nga ritakimi i parë i artisteve të Lindart në majin e vitit 2022. Eleni Laperi, presidentja e Lindart, nxjerr në dritë arkivin e harruar të shoqatës, dhe artistet e tjera të kolektivit ftohen që të tregojnë historitë e tyre. Kur gjenden rreth tryezës në studion e “Akademia e të Tjerëve” në Tiranë, ato pyesin veten: Si do vendosim se çfarë duhet të mbajmë në arkiv? Përgjigjja gjendet duke riparë dokumentet dhe shënimet, një proces i cili zhvillohet përmes disa drekave e bisedave të përbashkëta. Më pas, katër artiste të cilat kanë punuar apo dialoguar në të shkuarën me shoqatën, ftohen të rikthehen në Shqipëri bashkë me materialet e tyre arkivore. Tanja Ostojić ka punuar me Lindart në 2001-shin, si pjesë e ekspozitës me titull “Guxo të jesh Ndryshe” në Fier, që shfaqi 30 gra artiste nga Evropa lindore, dhe sërish në vitin 2002, kur ajo zhvilloi një atelie 10-të ditore me titull “Përballjet”. Po atë vit, Lindart ftoi Marina Gržinić për të paraqitur studimet e saj (të cilat më pas u botuan me titullin “Takim me Ballkanin: Radikalizimi i Pozicionimit”). Në 1993, në një shkolle verore në Tiranë, Riet van der Linden prezantoi punën e shoqatës së grave artiste daneze, me bazë në Amsterdam, “Stichting Vrouwen in de Beeldende Kunst”, në të cilën ajo bënte pjesë. Lala Meredith-Vula erdhi në Tiranë në 1994 për të marrë pjesë në një ekspozitë në Galerinë Kombëtare, kuruar nga Lumturi Blloshmi. Kjo e fundit e ftoi Meredith-Vulën të marrë pjesë në një darkë të Lindart-it në shtëpinë e saj, që ishte kthyer në vendin e mbledhjeve të kolektivit të sapoformuar.  
  
Në Laboratorin e Bulevardit, vizitorët gjejnë albumin fotografik të “Ditarëve”, përmes së cilit mund të ndjekin procesin e vazhdueshëm arkivor të “Ditarëve” dhe të angazhohen më tej me të, duke lënë shënimet e mendimet e tyre.  
  
Te Biblioteka, vizitorët mund të gjejnë koleksionin e librave qysh kur “Ditarët” u hap në vitin 2022, i cili fokusohet tek feminizmi dhe hapësirat e interpretimit. Këtu është ekspozuar gjithashtu një kolazh letrash që shfaq punën e vazhdueshme të interpretimit që po zhvillon “Akademia e të Tjerëve” me Andreja Dugandžić, duke përdorur botimin me titull “AFŽ: Background Work, 1942–1945” dhe arkivin e Sfidës Antifashiste të Grave të Bosnjes dhe Hercegovinës dhe Jugosllavisë.  
  
Në Kinemanë e Këndit, shfaqet një film nga Marina Gržinić, Aina Šmid dhe Zvonka T. Simčič, si edhe një punë e Silvi Naçit, që lejon “krijimin e një komuniteti duke zhbërë gjuhën heteronormative.”  
  
Për këtë pjesë te “Ditarët”, njerëzit dhe projektet janë bashkuar për të vijuar kontributin e tyre në kontekstualizimin, kuptueshmërinë dhe vlerësimin kritik të mënyrës së angazhimit të arkivit dhe vetëpozicionimit dhe punës tonë në të. Simpoziumi është i strukturuar në tre kënde: i pavarur, institucional (sidomos brenda Shqipërisë dhe Kosovës) dhe kritik (perspektivat e kushtuara politikës së kujtesës dhe lidhjes saj me tregimet historike në shoqëritë ballkanike passocialiste).  
  
Praktika të tilla si Lindart-i, që shfaqin një perspektivë feministe të izoluar nga narrativa patriarkale e historisë së artit, ofrojnë një mundësi për t’u angazhuar në qasje kolektive e solidare të së shkuarës dhe së ardhmes, duke lejuar një proces të të mësuarit që realizohet me anë të tjetrit dhe bashkë me të.  
  
Arkivi i “Ditarëve” dhe Lindart & Shoqatës së Grave Artiste Shqiptare po ngrihet si një platformë me akses të hapur; një bashkësi që përmes ndërlidhjeve, mund të mbështesë përpjekje kolektive të mundshme. Në këtë mënyrë, arkivi mund të bëhet një vend për të kontekstualizuar në mënyrë kritike takimet e mëparshme, dhe për të reflektuar rreth ekonomisë që vazhdon t’i jetësojë ato sot për sot.  
  
  
**Lindart & Shoqata e Grave Artiste Shqiptare**, aktive nga 1993 deri në 2010  
**Eleni Laperi** (Shqipëri): artiste, historiane arti, shkrimtare, kuratore, Tiranë  
**Ikbal Beli** (Shqipëri): artiste, Tiranë  
**Merita Selimi** (Shqipëri): artiste dhe profesoreshë (Universiteti i Arteve, Fakulteti i Arteve të Bukura), Tiranë  
**Suela Muça** (Shqipëri): artiste, Tiranë  
**Suzana Varvarica Kuka** (Shqipëri): artiste, studiuese arti, kuratore, Tiranë  
**Xheneta Kadillari** (Shqipëri): artiste, Shkodër  
_me_  
**Lala Meredith-Vula** (Angli/Republika e Kosovës): artiste dhe profesoreshë nga Universiteti “De Montfort” Lajkastër  
**Marina Gržinić** (Slloveni): filozofe, teoriciene, artiste, profesoreshë në Akademinë e Arteve të Bukura të Vjenës, studiuese në “ZRC SAZU”, Instituti i Filozofisë, Lubjanë  
**Riet van der Linden** (Holandë): historiane arti, kritike arti, botuese, Bordo  
**Tanja Ostojić** (Serbi/Gjermani): artiste, studiuese, edukatore, Berlin  
_dhe_  
**Andreja Dugandžić** (Bosnja dhe Hercegovina): artiste, Sarajevë  
**Lana Čmajčanin** (Bosnja dhe Hercegovina): artiste, Vjenë  
**Silvi Naçi** (Shqipëri): artiste dhe edukatore, Los Anxhelos  
  
**E MARTË 27__________________  
  
Pjesa 1rë____ 13:30–16:00  
Performanca e një ditari kolektiv: Si arrin arkivi të bashkojë artistët për të imagjinuar dhe për të krijuar hapësirat e nevojshme për prodhimtari dhe dije artistike?**  
  
Fjala e mirëseardhjes nga “Bulevard Art & Media Institute”  
Valentina Bonizzi (Itali/Shqipëri): artiste, studiuese, themeluesja dhe drejtuesja e “Bulevard Art & Media Institute”, Tiranë  
Lindart, Rindërtimi i bashkësisë përmes artit  
Eleni Laperi (Shqipëri): artiste, historiane arti, shkrimtare, kuratore, Tiranë  
Nga tryeza e kuzhinës tek platforma digjitale, Tiranë – Lubjanë, Takime të mundshme  
Marina Gržinić (Slloveni): filozofe, teoriciene, artiste, profesoreshë në Akademinë e Arteve të Bukura të Vjenës, studiuese në “ZRC SAZU”, Instituti i Filozofisë, Lubjanë.  
Unë themelova artin  
Lala Meredith-Vula (Angli/Republika e Kosovës): artiste dhe profesoreshë nga Universiteti “De Montfort”  
Lajkastër  
Arti i shpalosjes: Unë do të tregoj rezistencën tënde, dhe ti do tregosh timen.  
Riet Van der Linden (Holandë): historiane arti, kritike arti, botuese, Bordo.  
  
**Pjesa 2të_____ 16:30–18:30  
Rezistenca e përbashkët - Kosova, Bosnja dhe Hercegovina, dhe Serbia: Politikat që qëndrojnë pas arsyes dhe mënyrës së të punuarit me arkivin**  
  
Arkivi i hapur, historitë e transmetuara gojarisht, dhe subjekte të tjera historike, më pak të dukshme  
Erëmirë Krasniqi (Republika e Kosovës): shkrimtare, kuratore, studiuese, drejtuesja e “Oral History Initiative” (Iniciativa e historive të transmetuara gojarisht), Prishtinë  
Arkiva e përpjekjes antifashiste të grave të Bosnjës dhe Hercegovinës, dhe Jugosllavisë Danijela Dugandžić (Bosnja dhe Hercegovina): aktiviste feministe, kuratore, producente kulturore në “Crvena”, Sarajevë  
Arkivi neutral: Mes artit dhe politikës  
Jelena Petrović (Serbi): studiuese arti, teoriciene, kuratore, profesoreshë në Akademinë e Arteve të Bukura të Vjenës, Beograd  
Tregimet kartografike  
Lana Čmajčanin (Bosnja dhe Hercegovina): artiste, Vjenë.  
  
  
**Hapja e ditarëve: Arkivi si Takim ___________19:00  
  
E MËRKURË 28 __________________  
Pjesa 3të_____ 9:30–14:00  
Pozicionimi i arkivit shtetëror: Qasja, përjashtimi dhe ruajtja në Shqipëri dhe Kosovë**  
  
Takimi me arkivin: Si dhe ku?  
Sokol Çunga (Shqipëri): studiues dhe arkivist në Arkivin Shtetëror Shqiptar, Tiranë  
Të vërtetat dhe gënjeshtrat: Një rrugëtim personal në Arkivin e Galerisë Kombëtare të Arteve në Tiranë  
Suzana Varvarica Kuka (Shqipëri): artiste, studiuese arti, kuratore, Tiranë  
Ana e pasme e koleksionit  
Alban Hajdinaj (Shqipëri): artiste, Tiranë  
Dinamikat e Arkivit të Fakultetit të Arteve të Bukura  
Ermir Hoxha (Shqipëri): historian arti dhe studiues në Universitetin e Arteve, Fakulteti i Arteve të Bukura, Tiranë  
Arkivi dhe shkatërrimi: (Zh)Bërja e Qendrës së Dokumentimit Artistik  
Jonida Gashi (Shqipëri): teoriciene kulturore, studiuese, shkrimtare, Tiranë  
Një dialog me një arkiv në papafingo: Rikonfigurimi i historisë së artit me anë të arkivit të Galerisë Kombëtare të Kosovës  
Një bashkëbisedim mes Hana Halilaj (Republika e Kosovës): studiuese dhe kuratore në Galerinë Kombëtare të Kosovës, Prishtinë dhe Raino Isto (SHBA): studiues, shkrimtar, botues, asistent profesor Instituti “Pratt”, Nju Jork  
  
14:00–15:00 pushim dreke  
  
Ritual i ujit të trëndafilit  
Ndërhyrje nga Silvi Naçi (Shqipëri): artiste dhe edukatore, Los Anxhelos  
Supë pule e hershme nga AFZ KUHARICA  
Ndërhyrje nga Andreja Dugandžić (Bosnja dhe Hercegovina): artiste, Sarajevë  
  
**Pjesa 4ët_____ 15:00–18:00  
Takimi me perspektivat kritike: Performanca e kohës dhe hapësirës së rezistencës**  
  
Trupi, Arti dhe Historia  
Marina Gržinić (Slloveni): filozofe, teoriciene, artiste, profesoreshë në Akademinë e Arteve të Bukura të  
Vjenës, studiuese në “ZRC SAZU”, Instituti i Filozofisë, Lubjanë  
Kornizat e miqësisë: Organizimi në hapësirat passocialiste  
Dimitra Gkitsa (Greqi/ Shqipëri): bashkëpunëtore në punë kërkuese-studimore në Kolegjin e Universitetit Londër, Londër  
Metodologjia për fuqizimin e praktikave artistike feministe dhe formateve pedagogjike alternative  
Tanja Ostojić (Serbi/Gjermani): artiste, studiuese, edukatore, Berlin  
**  
E ENJTE 29 _____________  
**  
10:00–12:00  
Tur në Qendrën e Dokumentimit Artistik, IAKSA  
  
15:00–17:00  
Bërja e komunitetit duke zhbërë gjuhën dhe dhunën heteronormative  
Laborator me Marina Gržinić dhe Silvi Naçi  
  
  
Ditarët janë  
Kuruar nga Valentina Bonizzi  
Prodhuar nga  
Instituti i Artit & Medias “Bulevard”  
Me mbështetjen e  
Qendrës Kreative “Destil”  
Në bashkëpunim me  
IAKSA, Qendra e Dokumentimit Artistik  
  
Ditarët dhe Lindart & Shoqata e Grave Artiste Shqiptare mbështeten nga Fondacioni i Iniciativave për Artin (Ffai).  
Të tjerë mbështetës janë Ministria e Kulturës shqiptare, Heinrich Böll Stiftung Tirana dhe Ambasada e Sllovenisë në Tiranë.  
  
  
**Instituti i Artit & Medias Bulevard** kombinon metodologjinë artistike dhe mediatike për të kontekstualizuar narrativat arkivore. Ky institut u themelua nga Sonila Abdalli, arkitekte dhe sipërmarrëse kulturore dhe bashkëthemeluese e Qendrës Kreative Destil, dhe Valentina Bonizzi, artiste dhe studiuese, që zotëron studion “Akademia e të Tjerëve.” Instituti “Bulevard” u hap në shtator të vitit 2021 në hapësirat nëntokësore të qendrës “Destil.”